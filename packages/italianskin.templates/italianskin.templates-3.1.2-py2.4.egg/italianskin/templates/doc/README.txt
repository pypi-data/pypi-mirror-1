Aggiornamento Italianskin per Plone 3.1.2
=========================================

Per un Plone totalmente accessibile
-----------------------------------

ItalianSkin (IS) è un prodotto creato per rendere Plone conforme allo standard XHTML 1.0 Strict, e dunque rispondere adeguatamente alla normativa stabilita nella cosiddetta Legge Stanca, tra le caratteristiche principali ricordiamo anche l'esistenza di un tool che consente di definire stili grafici alternativi poi disponibili all'utente finale.

Oltre a garantire l'adesione ai principi fondamentali della normativa italiana per il web stabiliti per la pubblica amministrazione dalla legge 4/2004, ItalianSkin è il prodotto che permette di tutelare l'utente finale ottimizzando il codice per un'appropriata leggibilità da parte di strumenti quali gli screen reader (strumenti necessari per gli utenti non vedenti), nonché produrre una visualizzazione alternativa ad alta visibilità pensata per gli utenti ipovedenti. 

Rispetto ad un portale Plone tradizionale introduce:
    - Supporto per la produzione di codice XHTML 1.0 Strict valido per tutto il portale, nonché per altri popolari prodotti utilizzati dalla comunità (installabili separatamente)
         . in modalità tableless
         . in modalità tradizionale

    - Adeguamento ai principi di accessibilità W3C per le pagine di Plone e per i prodotti di terze parti più comuni, in ottemperanza ai requisiti stabiliti dalla normativa italiana con la Legge 4/2004 (Legge Stanca), evitando quegli strumenti che più appesantiscono o spesso rendono impossibile la visualizzazione.

    - Vaglio e correzione dinamica degli elementi non conformi alla grammatica di tipo Strict eventualmente introdotti dall'utente inesperto (ora integrato in Plone >= 3*)

Rispondendo alle esigenze di un sistema libero con codice sorgente aperto (open source) quale Plone, Italianskin è presentata sotto la stessa licenza. 

Per ulteriori informazioni:
    - faq: le domande frequenti riguardo a questo prodotto (http://redomino.com/it/labs/progetti/ItalianSkin/documentazione/domande-frequenti)
    - credits: informazioni su autori, collaboratori e licenza (http://redomino.com/it/labs/progetti/ItalianSkin/credits)

